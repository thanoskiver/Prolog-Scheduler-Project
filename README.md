# Prolog-Scheduler-Project
Το ζητούμενο είναι να κατασκευαστεί ένα πρόγραμμα εξετάσεων το οποίο να είναι βέλτιστο από πλευράς 
διευκόλυνσης προς τους φοιτητές, με τα εξής δεδομένα και παραδοχές: 
• Τα 8 μαθήματα εξετάζονται στη διάρκεια 2,5 εβδομάδων, σύμφωνα με το εξής πρόγραμμα: 
o 1η εβδομάδα: Δευτέρα, Τετάρτη, Παρασκευή 
o 2η εβδομάδα: Δευτέρα, Τετάρτη, Παρασκευή 
o 3η εβδομάδα: Δευτέρα, Τετάρτη 
• Το πρόγραμμα θα πρέπει να εξασφαλίζει ότι κανείς φοιτητής δεν θα πρέπει να εξετάζεται σε πάνω από δύο 
μαθήματα την ίδια εβδομάδα. Αν δεν υπάρχει αυτή η δυνατότητα, τότε θα πρέπει να ελαχιστοποιείται ο 
αριθμός των φοιτητών για τους οποίους τυχαίνει να εξετάζονται σε παραπάνω από 2 μαθήματα την ίδια 
εβδομάδα.  
Παράδειγμα: Αν ένα πρόγραμμα εξετάσεων έχει 2 φοιτητές με πάνω από δύο μαθήματα την ίδια 
εβδομάδα, ενώ ένα άλλο έχει 5 τέτοιους φοιτητές, τότε το πρώτο πρόγραμμα είναι προτιμότερο από το 
δεύτερο. 
• Αν περισσότερα του ενός προγράμματα είναι παρόμοια ως προς το παραπάνω κριτήριο, δηλαδή είναι 
ισοδύναμα ως προς τον αριθμό των φοιτητών που εξετάζονται σε πάνω από 2 μαθήματα σε μία εβδομάδα, 
τότε ένα δεύτερο κριτήριο σύγκρισης της προτίμησης μεταξύ των προγραμμάτων, είναι οι ημέρες που 
μεσολαβούν μεταξύ των εξεταζόμενων μαθημάτων.  
Παράδειγμα: Αν ένας φοιτητής εξετάζεται την ίδια εβδομάδα Δευτέρα-Τετάρτη, τότε το πρόγραμμα παίρνει 
σκορ +1 για αυτόν τον φοιτητή και για αυτήν την εβδομάδα. Αν την δεύτερη εβδομάδα δίνει Δευτέρα
Παρασκευή τότε το πρόγραμμα παίρνει σκορ +3 για αυτόν τον φοιτητή και για αυτήν την εβδομάδα. Αν 
κάποιος φοιτητής δίνει μόνο ένα μάθημα κάποια εβδομάδα τότε αυτή η εβδομάδα παίρνει σκορ +7 για 
αυτόν τον φοιτητή. Αν κάποιος φοιτητής δεν δίνει κανένα μάθημα κάποια εβδομάδα, τότε αυτή η εβδομάδα 
δεν προσθέτει στο σκορ. Αν κάποιος φοιτητής δίνει τρία μαθήματα κάποια εβδομάδα τότε αυτή η 
εβδομάδα παίρνει σκορ -7 για αυτόν τον φοιτητή. Το συνολικό σκορ ενός προγράμματος προκύπτει από το 
άθροισμα των σκορ του κάθε φοιτητή και της κάθε εβδομάδας. 
Να δημιουργηθούν τα ακόλουθα κατηγορήματα: 
• schedule(A,B,C), το οποίο να επιστρέφει στις μεταβλητές A, B, C ένα τυχαίο πρόγραμμα εξετάσεων 
για τις τρεις εβδομάδες. Μέσω backtracking το κατηγόρημα θα πρέπει να επιστρέφει εναλλακτικά 
προγράμματα εξετάσεων (όλους τους συνδυασμούς).  
• schedule_errors(A,B,C,E), στο οποίο να του δίνουμε στις μεταβλητές A, B, C ένα πρόγραμμα 
εξετάσεων για τις τρεις εβδομάδες και να επιστρέφει στην μεταβλητή E τον αριθμό των φοιτητών που είναι 
«δυσαρεστημένοι», δηλαδή δίνουν παραπάνω από δύο μαθήματα την ίδια εβδομάδα.  

• minimal_schedule_errors(A,B,C,E), το οποίο να επιστρέφει στις μεταβλητές A, B, C ένα 
πρόγραμμα εξετάσεων για τις τρεις εβδομάδες, στο οποίο ο αριθμός «δυσαρεστημένων» φοιτητών να είναι 
ο μικρότερος δυνατός (ιδανικά 0). Αν υπάρχουν περισσότερα του ενός προγράμματα εξετάσεων με τον 
βέλτιστο αυτό αριθμό, τότε να επιστρέφονται μέσω backtracking.  

• score_schedule(A,B,C,S), στο οποίο να του δίνουμε στις μεταβλητές A, B, C ένα πρόγραμμα 
εξετάσεων για τις τρεις εβδομάδες και να επιστρέφει στην μεταβλητή S το σκορ του προγράμματος 
σύμφωνα με την εκφώνηση. Προφανώς θα πρέπει να δημιουργήσετε κάποιο βοηθητικό κατηγόρημα το 
οποίο θα υπολογίζει το σκορ για την μία μόνο εβδομάδα των εξετάσεων ή/και κάποιο άλλο το οποίο θα 
υπολογίζει το σκορ για έναν φοιτητή, ανάλογα με τον τρόπο τον οποίο θα επιλέξετε να το υλοποιήσετε.  

• maximum_score_schedule(A,B,C,E,S), το οποίο να επιστρέφει στις μεταβλητές A, B, C ένα 
πρόγραμμα εξετάσεων για τις τρεις εβδομάδες, στο οποίο ο αριθμός Ε «δυσαρεστημένων» φοιτητών να 
είναι ο μικρότερος δυνατός (ιδανικά 0) και μεταξύ αυτών των προγραμμάτων που έχουν τον ελάχιστο 
αριθμό «δυσαρεστημένων» φοιτητών να επιστρέφει αυτά που το σκορ τους να είναι μέγιστο. Αν υπάρχουν 
περισσότερα του ενός προγράμματα εξετάσεων με το μέγιστο σκορ, τότε να επιστρέφονται μέσω 
backtracking. 
